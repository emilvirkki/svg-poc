<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Mauno</h1>
        <p>Oon nyt muutaman kuukauden tehnyt työn ohella diplomityötä. Aiheen valitseminen oli vaikeaa, mutta katseltuani meininkiä töissä ja pohdittua omaa opiskeluaikaa päädyin tutkimaan loppuunpalamista organisaatioissa ja tapoja muuttaa työkulttuuria niin, että burnoutit vähenisi.
            <p>
Työpaikalta sain heti innostunutta palautetta ideasta, ja sukelsin lukemaan kaiken mitä aiheesta voi löytää. En silti saanut paperille yhtä sivua enempää ajatuksia. Ohjaaja yliopistolla antoi palautetta, että ideaa pitää konkretisoida ja aihe rajata tarkemmin, mutta miten mä onnistuisin tässä kun kaikki kiinnostaa? Ohjaaja ei itse mitenkään kannustanut rajaamaan aihetta tiettyyn suuntaan. Lisäksi se ei tuntunut ymmärtävän, etten voi tehdä dippaa täysipäiväisesti kun olen kolme päivää viikossa töissä. 
<p>
En tiedä mitä näyttäisin ohjaajalle, että saisin selkeämpää palautetta - mulla on valtava määrä ideoita ja hajanaisia muistiinpanoja eikä mitään hajua miten saan niistä koherentin opinnäytetyön. Nolottaa näyttää etten ole edennyt päättämieni dedisten puitteissa. Oon pari kertaa pyytänyt apua työn suunnitteluun, mutta ohjaaja ei ole oikein vastannut sähköposteihin, enkä tiedä keneltä kysyä. Onneksi töissä on voinut jutella toisen ohjaajan kanssa aiheesta, ja hän on antanut palautetta suunnitelmista.

<hr>

<p>Siinä vaiheessa, kun olen tehnyt puolivillaisesti diplomityötä nelisen kuukautta, ohjaajani yliopistolla vaihtaa työpaikkaa ja joudun etsimään uuden. Uusi lehtori on innostunut aiheestani, ja suostuu ohjaajaksi. Hän kysyy ensimmäisessä tapaamisessamme kysymyksiä aiheesta, jotka saa ajatukset rullaamaan, ja antaa parin viikon päähän dediksen, jolloin minulla pitää olla sisällysluettelo ja neljä sivua tekstiä, oli se kuinka huonoa tahansa. Tekstin lähettäminen on ihan hirveää, ja palaute jota ohjaajalta saan keskittyy yllättävän paljon yksityiskohtiin, jotka on tietysti tässä vaiheessa vielä ihan kesken. Tapaamisessa pyydän, että yksityiskohtien sijaan keskityttäisiin tässä vaiheessa työn suuntaan ja rajaukseen - vitsi oon ylpeä siitä, että saan pyydettyä tarvitsemaani ohjausta suoraan mutta asiallisesti! Nuorena olisin vaan suuttunut ja feidannut tai valittanut kavereille asiasta. Ohjaaja haluaa selvästi tukea mun edistymistä, ja nostaa nyt esille kohtia, joissa on työn keskeiset ajatukset ja tavoitteet, kysyy kysymyksiä joita pohtimalla saan työtä eteenpäin, ja ehdottaa asioita jotka voin rajata pois. Tällasen palautteen avulla pääsen oikeasti eteenpäin. Ohjaaja myös rohkaisee mua miettimään tavoitteitani diplomityölle - päätavoitteeni ovat valmistua ja olla palamatta itse loppuun, joten päätän jäädä neljäksi kuukaudeksi opintovapaalle töistä. 

<hr>

<p>Kun työ on melkein valmis, saan ohjaajalta kriittisiä kommentteja työn johtopäätöksistä. Aikaa on enää vähän työn lopulliseen palautukseen, ja menen aluksi aika lukkoon. Seuraavat päivät kävelen metsässä, pelaan videopelejä eikä mikään tunnu auttavan. Lopulta ystäväni pyytää selittämään, mitä sain selville ja mitä vien työstä mukanani työelämään. Selittäessäni asiaa yhtäkkiä valkenee, mitä ohjaaja tarkoitti: johtopäätöksissä kuvaan vain löydöksiä, en, miten niitä voi soveltaa erilaisissa organisaatioissa tai minkälaisia vaikutuksia toimenpiteillä voi olla. En ole myöskään riittävän kriittisesti reflektoinut tuloksia tai tutkimuksen rajoitteita. Lisään tästä sen verran, kun deadlinen puitteissa enää ehtii, ja palautan työn. Vihdoin oon vapaa opinnoista! 

<hr>

<p>Ohjaaja laittoi työn valmistuttua viestiä, että haluaisi tehdä sen pohjalta artikkelin. Aito kiinnostus työtä kohtaan ja sen edistäminen yhdessä on ehkä paras palaute siitä, että tein jotain merkittävää. Teemme yhdessä työni pohjalta artikkelin, joka julkaistaan Journal of Occupational and Organizational Psychology -lehdessä. Taidan sittenkin harkita jatko-opintoja jossakin vaiheessa, koska keskustelu ja yhdessä työskentely tän aiheen parissa toi tosi paljon uusia ideoita, joista haluaisin oppia.

    </body>
</html>