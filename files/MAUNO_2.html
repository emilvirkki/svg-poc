<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Mauno</h1>
        <p>
        Mä otin tän Aallon ylimääräisen University Wide -kurssin, sillä mä olin kakkosvuonna hukannut alkuperäsen ideani. Kun mä hain Aaltoon teknilliseen psykologiaan mä ajattelin, että tässä nyt olis maisterintutkinto, jolla pääsee mihin vaan. Siinä oli tosi kiinnostavia kursseja, ja varmaan sit sais soveltaa sitä mitä opetettiin. Että siitä sitten vois lähteä tohtoriopintojen kautta vaikka kuvataiteilijaks jos haluaa. Lukiossa mulla lähti vähän lapasesta kun oli tylsää, ja vedin ehkä vähän överirooleja. No, nyt oltiin akateemisessa maailmassa, ja täällä mä voin tehdä itseäni huvittavia asioita annettujen raamien sisällä. Ihan ok tähän asti.
        <p>
Tää kurssi olikin sitten totaalisen tylsä. Pelkkää lätinää luovuusteorioista, ei me siellä ite tehty mitään. Että joku Runco-niminen jenkki sanoi, että luovuutta voi tutkia vaan testaamalla ja laskemalla. Joo hei mä tiedän laskemisesta aika paljon, mutta ei se mitään niinku luovuutta ole. No, mä olin saamassa siitä kurssista just ne 4 opintopistettä, jotka mä sinä keväänä tarvin, nii että opintotuki juoksee, ja roikuin sitte siks mukana. 
<p>
Tää oli sitä aikaa ku kaikki opetus oli zoomissa. Me saatiin kurssin läpisaamikseks kirjallinen tehtävä, jossa piti "reflektoida" oppimaansa. Mä en vaan jaksanut seurata sitä loputonta luennointia, mutta kun siellä zoomissa piti roikkua, mä huvitin itteeni ottamalla screenshotin ensin itestäni ja kokeilin kuvaan netistä löytämiäni erilaisia hattutyylejä itelleni. Mä pidän hatuista. Sit mä rupesin ottaan ruutukaappauksia aina kustakin opettajasta kurssilla, vein kuvan fotoshoppiin ja aloin leikkiä. Mä oon jo pitkään halunnut opetella käyttään fotaria, ja nyt se onnistui, siinä samalla ku mä roikuin luennolla. 
<p>
No ehkä niistä kuvista ei tullu kauheen mairittelevia, eikä varmaan kovin hyviäkään, mut kuitenki mä sain idean jättää kuvat lopputehtävänä. Et niinku mä oon oppinut tän kurssin aikana käyttään fotaria, ja tehny muutaman luovan kuvan. 
<p>
        Mä olisin jotenkin kyllä tajunnu vielä sen, et mun kurssisuoritus hylätään, mutku se pääopettaja uhkas kunnianloukkaussyytteellä, nii mä menin ihan puihin. Mä mietin, et jos tää luovuus on näin vaarallista, mä keskityn jatkossa ihan vaan siihen matikkaan ja yrittäjyyteen.
    </body>
</html>