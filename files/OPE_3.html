<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Opettaja</h1>
        <p>
        Mä järjestin ekaa kertaa tätä kurssia ja olin vastuuopettaja. Mua stressasi alkuun miten kaikki tulee meneen, ehkä olin vähän liiankin aktiivinen ja toisaalta vähän epävarma. Kurssilla oli aika paljon oppilaita, joten laitoin ne tekeen ryhmätöitä. Mä yritin kysyä usein palautetta, ja jonkin verran sainkin. Kaikkia oppilaita en millään pystynyt huomioimaan kurssilla tai luennoilla, joten laitoin niille vielä muutamia palautettavia kirjoitustöitä. Mä yritin niihin antaa aina palautetta. Mä huomasin, että Mauno esimerkiksi oli vähän passiivinen alkukurssin aikana, ja laitoin kyllä kriittistä palautettakin, yritin korjata mitä näin että on väärin tai menossa väärään suuntaan. Yritin kyllä myös kehua, sämpylämallin mukaan. Mut toisaalta mä koen, että paras antaa rehellistä ja palautetta mikä ohjaa opiskelijaa eteenpäin. En liikaa miettinyt niiden persoonaa tai että miten palaute mahdollisesti otetaan vastaan. 
<p>
Ryhmätöitä oli jotenkin vaikea arvioida, tai ainakaan antaa suoraa kritiikkiä. Mä huomasin, että jotenkin kirjoitetussa muodossa annettu palaute, jota mä saan rauhassa pohtia, luonnistuu multa paljon helpommin. Nyt ryhmätyöesityksen päätteeksi, livenä annettava palaute veti mut aivan solmuun. Mä en jotenkin kehdannut alkaa kritisoimaan liikaa, vaikka olis ehkä pitänyt. Mä itsekin ihmettelin, miten jäädyin niin kovasti. Olinhan tosi rehellisesti ja ajan kanssa antanut kaikki kirjoitetut palautteet opiskelijoille. Ehkä jotenkin se tilanne ajoi mut siihen, että en vaan halunnut olla niille liian kriittinen. Vähän mua hävetti ehkä se laimeus palautteessa, mutta toisaalta ne esityksetkin oli ihan hyviä. 
    </body>
</html>