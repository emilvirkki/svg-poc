<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Opettaja</h1>
        <p>Maunon aihe on kiinnostava, mutta työ ei ole vielä edennyt juuri minnekään, niin on vaikea antaa hänelle palautetta. Mietin, miten saisin häneen kontaktin, ja miten saisin kannustettua tekemään työtä eteenpäin ja näyttämään mulle myös reippaasti keskeneräistä materiaalia.

            <p>Tapaamme ja keskustelemme siitä, mikä Maunoa eniten kiinnostaa. Tämä tuntuu avaavan joitakin lukkoja. Annan hänelle parin viikon päähän dediksen, jolloin tekstiä pitää olla vähintään neljä sivua kasassa. Kun saan tekstin, siinä välittyy selkeä tavoite ja muutama hyvin kirkas ajatus, joita yritän palautteella ja jatkokysymyksillä nostaa keskiöön. Mietin, miten voin ilmaista, että joissain kohdissa on liikaa rönsyjä jotka vievät työn rajausta liian laajaksi - entä jos ne ovatkin nimenomaan Maunoa kiinnostavia asioita?

                <p>Mauno ei vielä osaa oikein viitata lähteisiin, ja annan suoria ohjeita, miten tätä voisi tehdä paremmin. Lisäksi hän tekee toistuvasti muutamia kielioppivirheitä. Mietin, mikä olisi oikea vaihe kommentoida näitä asioita, mutta lopulta päätän vain kommentoida kaikkea, mikä tulee mieleen. 

                    <p>Seuraavan työvaiheen Mauno palauttaa myöhässä sopimastamme deadlinesta, eikä ole oikein edennyt hirveästi tai työstänyt antamiani kommentteja. Tästä päättelen, että nyt ei ollut oikea aika keskittyä kielioppiin - kielenhuoltoa ehtii tehdä työn lopussa, mutta nyt on tärkeää saada työ etenemään ja tekstiä paperille, jotta sitä voi editoida. On haastavaa ohjata opiskelijaa, jolla on selvästi tietoa, intoa ja potentiaalia, mutta myös merkittäviä vaikeuksia tarttua työhön ja pysyä sovituissa aikatauluissa, ja joka on lisäksi vielä tosi vaativa itseään kohtaan ja muuttuu helposti puolustelevaksi jos arvostelen liian kriittisesti. 

                        <p>Laitoksellamme diplomityön tekeminen on liian itsenäistä ja monen valmistuminen viivästyy reilusti, koska diplomityö ei etene. Ehdotan laitoskokouksessa, että opiskelijan ja ohjaajan vastuulta siirretään pois työn struktuurin ylläpitoa perustamalla diplomityöseminaari, josta tulee työn etenemiselle ulkoinen rakenne. Mauno ilmoittautuu seminaariin ja saa selvästi tulta alleen sekä painetta edistyä, mutta mulle parasta on se, että nyt voin keskittyä keskustelemaan Maunon kanssa itse aiheesta enkä paimentamaan sitä tekemään edes jotakin.

                            <p>Lopulta kaikkien vaikeuksien jälkeen työstä tulee todella hyvä, ja ehdotan hänelle sen tulosten työstämiseksi artikkeliksi yhdessä. Mauno onneksi suostuu, ja saamme tehtyä työstä hyvän julkaisun - ehkä haastavan dippataipaleen jälkeen hänellä olisi kuitenkin intoa tutkijaksi. 


    </body>
</html>