<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Mauno</h1>
        Ensimmäinen vuosi nyt yliopisto-opintoja takana. Paljon on tullut uutta vastaan ja nyt oon alkanut pohtimaan enemmän mikä mua oikeesti kiinnostaa ja opintoja ylipäänsä. Musta tuntuu, että oon vähän hukassa. Mikä mua oikeesti motivoi? Se vaihtelee tosi paljon. Huomasin, että mun motivaatio on aiemmin ollut ehkä suuntautunut väkisinkin niihin aineisiin, missä oon ollut hyvä ja pärjännyt. Mutta eihän sen niinkään pitäisi olla, että sit oon jumissa sen jutun kanssa minkä osaan helposti ja mikä ehkä sen takia on tuntunut kiinnostavalta. Oon aina ollut hyvä laskemaan, mut siis että joutuisin sitä tehdä koko loppuelämäni? Joo ei kiitos. Tarviin jotain muutakin ja ehkä oon myös valmis tekeen töitä sen eteen, mikä nyt tuntuu kiinnostavalta ja missä en oo hyvä. 
        <p>
Tällä psykan kurssilla pääpaino on vielä kandikurssin tavoin opetuksessa, nyt toki tehdään ryhmätöitäkin, meitä on siis yhteensä aika paljon opiskelijoita tällä kurssilla. Aiheet kurssilla on ihan jees, aika monipuoliselta tuntuu. Mulle tosin toi itsereflektointi tuntuu vähän kankeelta, jotenkin vaan en jaksais heittäytyä siihen kun en jotenkin nää miks sitä tehdään. Vähän kans mietityttää toi ryhmätyö, siis meidän ryhmässä on niin erilaisia henkilöitä enkä oikein tunnu löytävän niiden kanssa täysin yhteistä säveltä. Ehkä munkin pitäs yrittää enemmän, mut jotenkin se ei nyt niin kiinnosta. 
<p>
Ryhmätyön käynnistymisen kanssa meillä oli haasteita. Mua vähän ärsytti, miten jotkut ryhmässä halus heti ottaa roolia. Antaa sitten tehdä, jos mä vaan hengaan mukana ja keskityn muihin juttuihin. Myöskin oma motivaatio vähän hukassa. Mut mä ehkä havaihduin vähän siinä, kun yks ryhmäläinen arvosteli mun osallistumista. Mä menin vähän lukkoon enkä osannut sanoa mitään nasevaa takas vaikka olis pitänyt. Aluks mua ärsytti ihan sikana, mutta vähän myöhemmin mua alko nolottaan. Se kaveri oli nimittäin ihan oikeessa. Enhän mä ollut tähän ryhmätyöhön panostanut tai edes lähtökohtaisesti halunnut panostaa. Mä mietin, että kait se on sit pakko kuitenkin saada tehtyä, ja toisaalta mietin että voisin niinku vitsillä ottaa ihan tosi pirteen ja aktiivisen asenteen. Hah, niin ei-minua, mutta kokeillaan. Tää tuntui toisaalta hirmuhauskalta vetää roolia, mutta huomasin myös että saatiin ihan hyvin asioita tehtyä. Ehkä mä sit panostin enemmän kun oli tuo roolikin mitä piti muistaa esittää. Mä aloin kyllä hiljalleen kyllä myös luottaan ja jopa tykkään noista kavereista ja mun roolikin tais tippua. Meillä oli ihan hauskaakin jopa. Aloin miettiä, että voinko mä omalla asenteellani näin paljon vaikuttaa koko ryhmän dynamiikkaan ja tulokseen. Ehkä sillä on vaikutusta. Mietin myös, että ehkä mun täytyy miettiä omaa asennetta ja vaan itsekin aktivoida itseni tekemään ryhmätöitä, vaikka muut kaverit ei lähtökohtaisesti oliskaan mun kavereita tai yhtään samanhenkisiä. Kaitpa se on sit samanlaista työelämässä. Näin jälkeenpäin mä oon ihan tyytyväinen että sain vähän palautetta ryhmältä, koska tää teki mussa muutoksen. Myös sit se hyvä palaute mun työhön liittyen tuntu tosi hyvältä, kun tiesin että se on rehellistä. Huomasin myös, että mitä tutumpia oltiin ja pystyttiin sanoon asiat suoraan, saatiin me parempaa jälkeä aikaan.
<p>
Opettajalta sain palautetta liittyen kirjoitustehtäviin ja viimeisessä ryhmätyötapaamisessa myös suullisesti esitykseen liittyen. Mua vähän aluksi ärsytti, että se niin suoraan kertoi mitä pitäisi korjata ja mikä ei toiminut. Mulle tuli sellainen olo, että ihan sama, ei kiinnosta. Suuttumuksen laannuttua tajusin kuitenkin, että ehkä en ollut valmis vastaanottamaan vielä kurssin alussa opettajalta niin suoraa ja rehellistä palautetta. Ja että hyväähän se tarkoitti kuitenkin ja ihan hyviä pointteja siellä oli. Ehkä se palaute sai myös aikaan sen, että aloin tsemppaamaan enemmän. Halusin näyttää, että kyllä mä osaan ja pystyn parempaan. Käytin saamaani palautetta myös hyväksi seuraavien kirjoitustehtävin kohdalla. Se ehkä auttoi, sillä sain positiivista palautetta ja jotenkin kans tuntui, että opettaja oikeesti muotoili sen palautteen just mulle. Se oli rehellistä, vaikka myös kriittistäkin. Ehkä se toisaalta oli ihan hyvä. Tää ohjaa mua eteenpäin. Ehkä mun pitää itsekin alkaa kysymään enemmän palautetta, jos en muuten sitä saa. Meidän ryhmätyölle opettajan palaute oli kuitenkin tosi yleisellä tasolla. Mä ehkä odotin, että sieltä olisi tullut enemmän mut jotenkin jäi vähän vaisuksi. Toisaalta, ehkä se livetilanne ja se että meitä oli monta siinä esittämässä, teki sen että se ei halunnut mennä liian persoonalliselle tasolle. Ja kait se työ sitten oli ihan hyvä. Eniten mä kuitenkin opin siitä kirjoitetusta palautteesta ja toisaalta ryhmäläisten palautteesta. Ehkä tää koko kurssi opetti mua myös reflektoimaan, ainakin mietin näitä juttuja aika paljon. 
    </body>
</html>