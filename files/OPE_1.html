<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Opettaja</h1>
        <p>
            Assari: Ryhmässäni oli tavanomaiseen tapaan noin 30 opiskelijaa. Naamat jäi aikalailla muistiin, nimistä ehkä reilu puolet. Osaavimpien opiskelijoiden ratkaisut jäi mieleen parhaiten, ja tällöin nimi ja naama oli helppo yhdistää. Muistan kurssin alusta luokan nurkassa istuneen hiljaisen pojan, joka ei yleensä kysellyt juuri mitään. En sen kummemmin sitä sitten häirinnytkään, kun aattelin että hommat varmaan aikalailla hanskassa. Yhdistin tän opiskelijan myöhemmin nimeen Mauno, joka oli palautellut tehtäviä aika huolella. Pari kertaa oli jäänyt tehtävät palauttamatta, minkä yleensä pistää merkille etenkin jos tehtävät on siihen mennessä tehty huolellisesti. Pisteytykset tein aika normaaliin tapaan; jos ratkasuissa ei ollut huomautettavaa, annoin täydet, ja niillä joilla oli jotain väärin, kommentoin mikä oli väärin. Samaa ideaa toteutin taululaskareissakin; oikeita ratkaisuja kehutaan ja niissä missä jotain menee väärin, kerrotaan miten tehtävä ois pitänyt ratkaista.
        </p>
        <p>
            Kurssin loputtua sain kuitenkin opiskelijoiden kurssipalautteen käsiini. Taulutehtävistä sain pääosin negatiivista palautetta: suuri osa opiskelijosita piti niitä ahdistavina. Nyt kun muistelen omia opiskeluaikoja näiltä kursseilta, ei ne välttämättä kaikista miellyttävimpiä hetkiä aina olleet. Ehkä näissä tulisi ottaa opiskelijoiden näkökulma paremmin huomioon ja olla kannustavampi. Ehkä painottaa myös enemmän sitä missä opiskelijat ovat onnistuneet hyvin. Lisäksi osa opiskelijoista mainitsi että vaikutin vähän etäiseltä, eikä tehtävistä saanut palautetta. Hyvä, että tämä tuli esiin, olin kuvitellut että opiskelijat jotka eivät itse vedä hihasta eivät kaipaakaan apua, mutta voisin jatkossa lähestyä varovasti heitäkin ja kysyä mikäli jokin askarruttaa. Tai vaikka vaan miten menee. Palautetta voisin toki palautettaviin ratkaisuihin vähän enemmänkin antaa, tosin ajan sallimissa puitteissa. Lopuksi minua kehuttiin asiantuntemuksesta ja asioiden syvällisestä ymmärtämisestä, joten onneksi jotain hyvääkin.
        </p>
    </body>
</html>