<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Mauno</h1>
        <p>Kurssilla oli luentoja ja laskareita. Luennoilla proffa horisi liitutaululla kulloiseenkin aiheeseen liittyvää, laskareissa tehtiin tehtäviä assarin johdolla. Lukujonoista lähettiin ja diffisyhtälöihin päädyttiin. Ekalla luennolla meitä oli melkeen 300, vikalla joku 30. En jaksanut itekään ihan jokasella käydä. Se proffa vaikutti kyllä ihan mukavalta tyypiltä, vaikka tuskin se ees mun naamaa saati nimeä muistaa. Assari ehkä naaman. Tuntu muutenkin että laskareissa opin eniten, vaikka alku olikin vähän kankea. Tein tehtäviä aluksi yksin kun aattelin että muut vaan häiritsee mun ajatusprosesseja. Mutta ne tehtävät ja asiat yleensäkin olikin vähän vaikeempia kun mitä alkuun aattelin. Assarikaan ei hirveesti ottanu kontaktia vaikka muuten vaikuttikin ihan asiansa osaavalta. Enkä kehdannu tyhmiäkään kysyä. Mutta erityisesti jäi mieleen että ne taulutehtävät oli alkuun hirveitä. Joka kerta joutu jännittämään joutuuko taululle esittämään oman ratkasun. Jo kurssin alkupuolella jouduin ja siinäkin mun vastaus sattu olemaan väärin. Assari sitten sivuutti mun ratkaisun ja näytti miten tehtävä ois pitäny ratkasta. Aattelin että jatkossa en ainakaan näitä enää merkkaa ja ehkä meenkin vaan tenttiin. Päätin kuitenkin yrittää roikkua vielä hetken kurssilla, ja kun tehtävät alko mennä kurssin loppua kohden vaikeemmiks, lyöttäydyin yhteen parin kaverin kanssa tekemään niitä. Huomasin että porukalla tehtävät saa nopeemmin tehtyä ja se oli muutenkin hauskempaa. Joku saatto keksiä jonkun idean joka ei itelle tullu mieleen tai voitiin yhessä pohtia miks jokin oma idea toimii tai ei toimi. Ei ollu taululla esiintyminenkään enää niin vaikeeta kun ratkasun ollessa väärin ainakin pari muutakin oli tehny saman virheen. Varmaan siinä oppikin enemmän kun niitä ajatuksia pallotteli muiden kanssa. Assariltakin kehtas helpommin kysyä apua jos oli niitä tehtäviä yhessä jo hetken miettiny. Palautin kurssin aikana suurimman osan laskaritehtävistä, pari kertaa jäi välistä kun ei vaan kerennyt tekemään. En ollu aina ihan varma oliko mun ratkasut ees oikein, mutta täydet pisteet sieltä silti tuli niistä jotka palautin. Kai ne sitte sinnepäin ainakin oli.</p>
    </body>
</html>