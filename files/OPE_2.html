<!DOCTYPE html>
<html>
    <head>
        <meta charset="utf-8">
        <title></title>
        <link rel="stylesheet" href="style.css">
    </head>
    <body>
        <h1>Opettaja</h1>
        Kyllä minä ymmärrän nyt, että ylireagoin, mutta kun se oli silloin niin stressaavaa aikaa. Carl, siis Kalle, mun mies, oli meidän liiton eroprosessin aikana tosi hankala ja ihan suoraan sanoen kiusasi minua. Kiristi lapsilla, se oli kauheaa. Tämän UWAS-kurssi oli juuri samaan aikaan. Olin pääopettaja, mutta ajattelin siirtää osan vetovastuusta vieraileville opettajille. Taisin vaan unohtaa kertoa heille sen. Mutta sitten kurssin lopussa, kun tarkastin oppimispäiväkirjoja, ja kun näin sen hirveän kuvan itsestäni, joka tämä nuorimies oli tehnyt, minä romahdin. Se oli liikaa. Itkin viikon ja sain sairauslomaakin. 
<p>
Täma oppilas, Mauno, oli kurssin aikana hyvin passiivinen, ja ajattelin että hän oli sitä myös työskentelyryhmissä. Siinä väsymistilassa ajattelin, että se oli hänen ongelmansa, mutta nyt ymmärrän, että olin väärässä. Minun olisi pitänyt ottaa yksityisesti yhteyttä Maunoon jo heti kun huomasin vaaran hänen puotoamisestaan kärryiltä. Ajatus on sama kuin avioiitossa. Jos on ongelma, se pitää ottaa heti puheeksi, se ei siitä aikaa myöten itsekseen parane.
<p>
Opin sen, että joko kurssivaatimuksissa tai viimeistään kurssin ennakkotehtävänä on opiskelijoiden kirjoitettava motivaatiokirje kurssille osallistumiseksi. Niin minun on paljon helpompi nähdä opiskelijoiden tarpeet ja näin saan tietoa heidän motivoimisekseen. 
<p>
Ymmärsin viikon ajan sitä kuva-asiaa prosessoituani että Mauno olisi tarvinnut tukea motivaatioonsa jo heti alkumetreillä. Opin, että jatkossa pyydän palautteen kurssin jokaisesta sessiosta. Sellainen kahden minuutin pollikysely, jossa opiskelijat voivat nimettöminä vaikka liukukytkimellä arvioida opetuksen sisältöä ja kiinnostavuutta. Ja antaa avointa palautetta. Sitten voi korjata aina seuraavaa kertaa palautteen osoittamaan suuntaan.
<p>
Minun oli kauhean vaikea kohdata opiskelijat tuolloin ylipäätään, olin niin rikki siitä kotitilanteesta. Ajattelin vain kerätä oppimispäiväkirjat ja antaa niistä kirjallista palautetta opiskelijoille. Minun olisi pitänyt edes pitää jonkinlainen loppukeskustelu, mutta tuolloin en pystynyt edes siihen. On todella huono omatunto ja paha mieli kaikkien opiskelijoiden puolesta, mutta erityisesti kaikki minun virheeni kulminoituivat Maunoon.
<p>
Tein sen tutkintapyynnön poliisille sellaisessa mielentilassa, että en muista koskaan olleeni. Kädet tärisivät ja pelkäsin hirveästi. Mutta olin niin loukkaantunut. Kyllä siinä kirjoittaessani poliisin lomakkeelle ymmärsin, ettei tämä tue millään lailla opiskelijan kehitystä eikä opintomenestystä, mutta omat tunteeni menivät edelle. Sanovat, että pahinta on, kun oppilas ei saa palautetta ollenkaan, no nyt sai aika vahvaa palautetta!
<p>
Kyllä minä liikaa luotin siihen, että muut Maunon ryhmäläiset pitävät jollakin tapaa huolen Maunon mukanaolosta. Mutta sellaiseen ei voi siis tuudittautua. Vaikka muu ryhmä oli aktiivista ja keskustelevaa opiskelijaa, ei se tainnut Maunoa auttaa.
Tottakai sitten viikon kuluttua vedin sen tutkintapyynnön pois, mutta olin jo kertonut tutkintapyynnöstä Maunolle. En saa tehtyä enää tekemättömäksi. Kun kävelemme toisiamme vastaan koulun käytävällä, Mauno vaihtaa suuntaa, eikä hän ole huomaavinaan minua. Lähetin hänelle tottakai vielä pahoittelevan sähköpostin liioitellusta reaktiostani, mutta ei Mauno siihen vastannut. 
<p>
Sen sijaan minua muistuttaa työpöydälläni joka päivä valokuvaliikkeessä arvokkalle paperille tulostettu ja kehystetty kuva itsestäni. Maunon tekemä kuva. Se on itse asiassa aika hyvä taideteoksena, ja kuvastaa minua aikalailla tuohon aikaan. 

    </body>
</html>